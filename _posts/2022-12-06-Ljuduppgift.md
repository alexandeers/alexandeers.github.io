---
layout: post
title:  "Ljuduppgift"
tag: [musik, uppgift]
categories: [digitaltskapande]
---
___
## Introduktion - Oogway Ascends
Jag har valt att göra om ljudet i "Oogway Ascends"-scenen i **Kung Fu Panda 1**.  

### Scenen:
> <iframe width="560" height="315" src="https://www.youtube.com/embed/hYAQtEs2Img" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
  
### Låten:
> <audio controls style="width: 100%;"> <source src="/Inner_Peacev20.mp3"> </audio>

### Videon - (kvalitén är lite för dålig pga komprimering, fixar sen) (märks vid slutet)
> <iframe width="100%" style="aspect-ratio: 16/9;" src="https://www.youtube.com/embed/rbSkqb0mhRA" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
***

<h1 style="background-color: var(--mask-bg); padding: 0.75em; border-radius: 6px;"><b>Min arbetsprocess inom FL Studio</b></h1>

När vi fick ljuduppgiften så fick jag idén om att producera något lugnt, i form av en orkester.  
Jag funderade över vilka filmer som oftast har vackra scener, och tänkte på Kung Fu Panda.  
För att få inspiration för vad jag skulle producera så tittade jag på scenen utan ljud och inbillade mig vad som skulle spelas i bakgrunden.

En orkester består oftast utav en ensemble av olika *stråkinstrument*.
I min återgivning av en full orkester så utnyttjade jag en mängd olika instrument, alla med speciella utsedda syften.  
Känslan jag strävar efter att uppnå med orkestern är svårt att översätta till ord..  
När jag skrev ackorden så siktade jag efter något ***upplyftande*** och ***glatt***, men även något ***sorgligt***.  

Jag formulerade självaste känslan, och ackordföljden utgick utifrån det. 

**Formuleringen lyder:**  
Oogway yttrar sina allra sista ord med vishet till Shifu, i förberedelse för sin avgång. Oogway överlämnar sin plikt till Shifu, som nu har i sitt ansvar att sätta stopp för Tai-Lung.

Ackorden följer därmed ett enkelt mönster som alternerar mellan dur och moll, och bryts av den sista delen för en mer majestätisk effekt då Oogway försvinner.

>### **Låtstrukturen:**
>
> **Skala:** A Harmonic Minor / Harmonisk Moll  
> **Ackordföljd:**  
> E **-** Am/E  **(4 bars)**  
> E **-** Am **-** Am/B **-** C/A **-** D/B **-** E

> ### **Exempel på instrument som användes och deras syften i min låt**
>
> - **Violin & viola** - *bra fundament, täcker ackorden samt en del av melodin*
> - **Cello** - *perfekt för en stark melodi som bygger på violinerna*
> - **Kontrabas** - *mörka samt tydliga bastoner, väldigt starkt fundament som ger det hela ett oöverträffat djup*
> - **Valthorn** - *mörka men mjuka bastoner, passar som bakgrundsljud som gör allt mer storslaget*
> - **Piccolo & flöjt & klarinett** - *mjuka, luftiga melodier som passar in i stämningen för scenen*
> - **Stämda slagverk** - *följer ackorden och gör allt mer magiskt med oregelbundna notplaceringar*
> - **Mjukt piano** - *vackert piano ljud med mycket eko och efterklang, bidrar med mycket djup och ger kompositionen volym*

# Röstinspelning
För att få ett bra ljud på rösten som passar in i scenen så använde jag ett par verktyg i FL Studio samt en AI-röstprocessor.
Det första jag gjorde var att lägga på en *noise-gate*, vilket tar bort allt ljud under en viss decibelnivå.  
Det andra var att använda en compressor och applicera lite distortion på rösten, vilket gör det mer tydligt.  
Det tredje och sista steget i FL-Studio var att lägga på en liten EQ för att höja diskanten lite samt klippa röstena så de matchar med scenen.

*Jag hade tänkt att använda det här, men gjorde inte det i slutändan eftersom det lät faktiskt sämre:*  
Sedan så lade jag in ljudfilen i en [AI-röstprocessor från Adobe](https://podcast.adobe.com/enhance) vilket gör rösten extremt tydlig och får bort allt övrigt oljud.

> **Compressor** - ett verktyg som minskar dynamiken (skillnaden i ljudnivå) genom att trycka ihop signalen.
{: .prompt-tip }
> **Distortion** - ett verktyg som används för att amplifiera ljudsignalen, men kan även användas som benämning för andra orelaterade förvrängningar till ljudsignalen.
{: .prompt-tip }
> **Parametrisk equalizer** - ett grafiskt gränssnitt på alla frekvenser med 3-7 band som låter en öka eller minska volymen på respektive frekvenser.
{: .prompt-tip }

# Ambience
Det är viktigt med ambience i en scen, eftersom annars så känns det väldigt tyst när det endast är röster som pratar. Jag har både musikalisk ambience och naturlig ambience. Den musikaliska ambiencen är dämpade "bells" och en **pad**. Den naturliga ambiencen är vind, och nattdjur som syrsor och ugglor, samt löv som prasslar.

> **Pad** - ett väldigt mjukt ljud som används väldigt ofta för ambience i musik och diverse filmer.
{: .prompt-tip }

## Övriga ljudeffekter

När äpplena faller ned och träffar marken så använde jag generiska "thud"/kollisionsljud ljudeffekter som jag hittade på nätet. Jag lade ut kollisionsljuden manuellt, och applicerade sedan en torr och kort delay-effekt för att få det att låta som om väldigt många äpplen ramlade ned samtidigt.
När Shifu kastar upp och skär frukten använde jag ett wooosh-ljud respektive en ljudeffekt från spelet "Fruit Ninja".  
Det finns även dämpade fotsteg i början av scenen, när Shifu bestiger trappan.
De flesta ljudeffekterna var av låg kvalité, men det kan man oftast åtgärda med hjälp av lite "*compression & distortion*" -plugins.
> **Delay** - spelar upp signalen om och om igen med jämna intervaller för att simulera eko.
{: .prompt-tip }

<h1 style="background-color: var(--mask-bg); padding: 0.75em; border-radius: 6px;"><b>Reflektion och tankar kring arbetet</b></h1>
Jag är väldigt, väldigt nöjd med slutresultatet. Det har varit extremt roligt att producera musik, eftersom det är min hobby och är väldigt rogivande när man inte har något annat för sig. Uppgiften har varit lika rolig som att göra flyern, och Simon gjorde även ett skitbra jobb med att göra voiceover för Oogway (inlevelsen är bättre än originalscenen i min åsikt!)  
Det var min allra första gång jag försökte ge mig på orkester, och jag tyckte det blev oerhört vackert i slutändan. Jag ville satsa på en kontrast, med en *dramatisk* orkester i bakgrunden som stödjer det *löjliga* jag och Simon säger.

### **Ljuddesign**
Ljudeffekterna var lite jobbiga att få till, men lade till väldigt mycket till scenens integritet. Det jobbigaste var att balansera ljudnivåerna, eftersom i slutet så gjorde jag en fet **"chord-stack"**, alltså väldigt många noter spelas samtidigt av flera instrument, och det ledde till mycket frekvenskrock mellan instrumenten. Oftast så behöver man inte bearbeta orkestraljud så mycket, men nu var jag tvungen att lägga krut på mixningen. Det bästa sättet att ge instrument sin egen plats i mixen är genom att använda EQ och ta bort "onödiga" frekvenser, som t.ex. basfrekvenser i ljusa violiner, och diskanten på kontrabasen. Då lät det mycket bättre och tydligare, samt förenklade hela processen.

### **Voiceover**
När jag spelade in rösten för Shifu så blev jag missnöjd många gånger, och tog om allting för att få bättre inlevelse. Tillslut hade jag inte så mycket tid kvar, och rullade med det jag hade innan inlämningen. Eftersom Oogway och Shifu inte är så artikulerade när det gäller animationen så var det enkelt att lipsynca. Det man behövde tänka på var att se till så voiceoverns längd matchade med perioden då Oogway/Shifus mun rörde på sig.

#### **Småfel och hinder**
Det blev lite småfel här och där, som att t.ex. Simons röst blev lite "ihålig" ibland och klippte på konstiga ställen, men det var för att han inte hade sett scenen innan vi började spela in och behövde anpassa sitt tal på några få försök.  
I stort sett så blev det perfekt, men två noterbara fel är när t.ex. Oogway säger *"det finns inga olyckor"* så råkade Simon dra ut på "olyckor" och jag var tvungen att klippa det. I slutet av scenen så råkade jag ha med när jag svor, och det var för att jag råkade säga fel och glömde byta ut det. Det hördes inte det med hörlurarna på, och jag har märkt att ljudet är väldigt annorlunda mellan högtalare och hörlurar, vilket ledde till att jag behövde balansera ljudet ytterligare en gång för att se till så rösterna hördes ordentligt.  
Skälet till varför Simons röst lät "ihålig" ibland berodde på att jag använde en algoritm som stretchar hans röst för att antingen blir längre eller kortare men behåller samma tonhöjd.
> När man förlänger/förkortar ett ljudklipp så stretchas även ljudvågorna, och därmed ökar/minskar även frekvensen, vilket leder till ökad/minskad tonhöjd. Om man vill behålla exakt samma tonhöjd så kan man utnyttja en algoritm som reglerar tonhöjden i förhållande till längden på ljudklippet, men det resulterar i försämrad ljudkvalité.
{: .prompt-info }

#### **Sista kommentar**
Jag hoppas verkligen att vi får möjlighet att jobba på fler ljuduppgifter i Digitalt Skapande 2, helst något som har med musik att göra, för det tycker jag är skitkul!